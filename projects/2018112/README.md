### Νικόλαος Παναγιώτης Καρατζάς
### ΑΜ: Π2018112
### [Github Profile](https://github.com/NikosKar23)

| Εβδομάδα* | Παραδοτέο |
| --- | --- |
| <a href="#P">1</a> |<a href="#P">Φορκ του αποθετηρίου και δημιουργία της σελίδας της αναφοράς με τα προσωπικά στοιχεία σας, της σύνοψης με αυτόν τον πίνακα περιεχομένων, και συγγραφή της εισαγωγής με περιγραφή των αναγκών και των στόχων σας για το αντίστοιχο μάθημα* </a> |
| <a href="#B">2</a> |<a href="#B">Βιογραφικό </a> |
| <a href="#D">3</a> |<a href="#D">Αίτημα ενσωμάτωσης στην ιστοσελίδα </a>|
| <a href="#G">4</a> |<a href="#G"> Άσκηση γραμμής εντολών </a>|
| <a href="#F">5</a> |<a href="#F"> Συμμετοχικό περιεχόμενο </a>|
| <a href="#C">6</a> |<a href="#C"> Άσκηση γραμμής εντολών |
| 7 | βιογραφικό |
| 8 | Αίτημα ενσωμάτωσης στην ιστοσελίδα |
| 9 | Άσκηση γραμμής εντολών |
| 10 | συμμετοχικό περιεχόμενο |
| 11 | Άσκηση γραμμής εντολών |
| 12 | Τελική αναφορά* |

## <a name="P">ΕΙΣΑΓΩΓΗ:</a>
Μέσω της τεχνολογίας λογισμικού θα ήθελα να αποκτήσω περισσότερες γνώσεις πάνω στο πως λειτουργεί το Github, να μην έχω καμία απορία και να ξέρω να το χρησιμοποιώ πλήρως καθώς και να εξασκηθώ με τις ασκήσεις του τερματικού. 

---
## <a name="B">Βιογραφικό</a>
Δημιούργησα το προσωπικό μου βιογραφικό με την βοήθεια των Github Pages. Έκανα χρήση των εργαλείων jekyll και yaml.

[Online CV](https://nikoskar23.github.io/online-cv/)

[Repository](https://github.com/NikosKar23/online-cv)

---

## <a name="D">Αίτημα Ενσωμάτωσης στην ιστοσελίδα</a>


Η συνεισφορά που έκανα ήταν να προσθέσω τις Κατατακτήριες για τη περίοδο 2020-2021 στις Ανακοινώσεις (αντί για τις Σπουδές ύστερα από σχετική σύσταση του διδάσκοντα στο [issue #125](https://github.com/ioniodi/sitegr/issues/125) που είχα ανοίξει). Έγινε δεκτό, στη συνέχεια άνοιξα το κατάλληλο [pull request #170](https://github.com/ioniodi/sitegr/pull/170) και αφού εγκρίθηκε και αυτό, έγινε merged στην ιστοσελίδα και έκλεισε αυτόματα το issue που είχα ανοίξει.
- [Netlify link](https://katataktiries.netlify.app/posts/2020/05/28/katataktiries-20-21/)
- [Κατατακτήριες στην επίσημη ιστοσελίδα](https://di.ionio.gr/gr/studies/undergraduate-studies/qualifying-exams/)

Η συνεισφορά που έκανα αρχικά ήταν να προσθέσω δύο καθηγητές (τον καθηγητή και τον καθηγητή ) τους οποιούς αφού τους είχα ετοιμάσει, παρατήρησα πως υπήρχαν ήδη ή σε κάποιο issue που δεν είχε το σωστό όνομα ο τίτλος για να καταλάβω ότι κάποιος άλλος έχει αναλάβει να κάνει την ίδια προσφορά με εμένα ή ήταν ήδη στα pull requests πάλι με τον ίδιο τρόπο, οπότε κατέληξα στις Κατατακτήριες.  

---

## <a name="G">1η Άσκηση Γραμμής Εντολών</a>
 
Θέμα: "Set-up continuous integration". 

Παραδοτέο: "Build and deploy your static site and your cv dynamically every time you make a small change in the source files".

Έκανα χρήση του βιογραφικού που είχα δημιουργήσει στο προηγούμενο παραδοτέο και ενημέρωσα διάφορα πεδία που χρειαζόντουσαν αλλαγές. Στη συνέχεια, git add, git commit και git push και πέρασαν οι αλλαγές στο Repository του βιογραφικού στο Github (το link του repository βρίσκεται στο παραδοτέο του βιογραφικού).

[Asciinema](https://asciinema.org/a/399210)

[Website (CV)](https://github.com/NikosKar23/online-cv)

---
## <a name="F">Συμμετοχικό περιεχόμενο</a>

A1: Δύο νέες εικόνες με λεζάντα και με ελεύθερα πνευματικά δικαιώματα ή που επιτρέπουν εμπορική χρήση

> - [Lego Mindstorms NXT Table](https://github.com/NikosKar23/_gallery/blob/master/lego-mindstorms-nxt.md)
> - [Lego Mindstorms NXT Image](https://github.com/NikosKar23/images/blob/master/lego-mindstorms-nxt.jpg)
> - [Lego Mindstorms NXT 160px Image](https://github.com/NikosKar23/images/blob/master/lego-mindstorms-nxt-thumb.jpg)


> - [Blockly Table](https://github.com/NikosKar23/_gallery/blob/master/blockly.md)
> - [Blockly Image](https://github.com/NikosKar23/images/blob/master/blockly.png)
> - [Blockly 160px Image](https://github.com/NikosKar23/images/blob/master/blockly-thumb.png)


### **Παραπομπές**

- [1]  https://www.robot-advance.com/EN/cat-lego-mindstorms-education-nxt-116.htm
- [2]  https://developers.google.com/blockly

A2: Ένα σετ από θεματικές διαφάνειες και ένα χρονολόγιο που συνδυάζει τις δύο νέες εικόνες σας από το Α1 με εικόνες που ήδη υπάρχουν

Σετ από διαφάνειες: 
Προσθήκη στην κατηγορία "Εργαλεία και τεχνικές" τις διαφάνειες blockly και lego-mindstorms-nxt. [link](https://github.com/NikosKar23/site/blob/master/_slides/tools.md)

Χρονολόγιο:
Προσθήκη στην κατηγορία "Εκπαιδευτική τεχνολογία" τις εικόνες blockly και lego-mindstorms-nxt. [link](https://github.com/NikosKar23/site/blob/master/_timeline/learning.md)


[Asciinema](https://asciinema.org/a/400811): Adding the submodules

---
## <a name="C">2η Άσκηση γραμμής εντολών</a>

Θέμα: "Send notifications to your desktop-mobile". 

Παραδοτέο: "Send a notifcation when a big task completes, eg download, compiling, etc".

Κατέβασα το [ntfy](https://github.com/dschep/ntfy) μέσω Github, το έκανα build και install. Έφτιαξα το ntfy.yml και το συνέδεσα με webhook του slack προκειμένου να στέλνονται κι εκεί οι ειδοποιήσεις. Δημιούργησα ένα αρχείο με 100000 τυχαίους αριθμούς αταξινόμητους και με τον αλγόριθμο [bubble](https://github.com/courses-ionio/sw-lab/blob/master/legacy/2020/lab3/bubble.py) τους έβαλα να ταξινομηθούν. Επειδή αυτή η διαδικάσια είναι πολύ χρονοβόρα χρησιμοποίησα το ntfy το οποίο στέλνει ειδοποίηση μόλις ολοκληρωθεί η ταξινόμηση. Στο πρώτο Asciinema στέλνω το ntfy και στο δεύτερο είναι που λαμβάνω-διαβάζω την ειδοποίηση. Στο πρώτο βίντεο εκτελώ αρκετές φορές την εντολή `ps -eaf | grep python3` προκειμένου να δω την εξέλιξη της ταξινόμησης (ήταν αρκετά χρόνοβόρο!!!).  

- [Asciinema link 1](https://asciinema.org/a/406696)
- [Asciinema link 2](https://asciinema.org/a/406697)
- [Slack Screenshot](https://prnt.sc/11aju0s)

---

### Βίντεο Κουίζ
Παρακάτω παραθέτω τις απαντήσεις μου για τα εβδομαδιαία βίντεο κουίζ πέρα από τη πλατφόρμα του video-quiz λόγω του ότι το Github δεν εμφανίζει το email του Ιονίου και για να είναι πιο ομαδοποιημένα.
### 1η Άσκηση Βίντεο / Alan Kay

_"Ποια είναι σύμφωνα με τον Αλαν Κεη η μεγαλύτερη παγίδα σε ένα μάθημα υπολογιστών και ποια είναι κατά την γνώμη σας η αντίστοιχη της ΙΒΜ τεχνολογία λογισμικού στις μέρες μας;"_

Σύμφωνα με τον Άλαν Κέη, η μεγαλύτερη παγίδα σε ένα μάθημα υπολογιστών είναι η διορθώση των μαθητών από τον καθηγητή γιατί έτσι θα κατεύθυνε τους μαθητές του προς
την δικιά του κατεύθυνση. Θεωρεί προτιμότερο να ρίξει φως στα ελλατώματα των μαθητών του έτσι ώστε να τους παρακινεί κάθε φορά να εξελιχθούν και να τους δίνει κίνητρο
να είναι πιο δημιουργικοί και να σκέφτονται "έξω από το κουτί". Η IBM καταφέρνει να είναι παρόν στις τεχνολογικές εξελίξεις όλων αυτών των ετών χάρης της 'διαχυτικότητας'
(pervasiveness) που τη διακατέχει καθώς και επειδή είναι πολύ ικανή και αποδοτική σαν εταιρεία.

_"Ποια είναι η αναλογία του πραγματικού κόσμου για την αρχιτεκτονική και για τα υλικά και για ποιο λόγο δεν είναι εφαρμόσιμη στην περίπτωση του λογισμικού;"_

Στον πραγματικό κόσμο όσον αφορά την αρχιτεκτονική, ακόμα και ένα 5χρονο παιδί θα μπορούσε να κτίσει κάτι απλό όπως είναι ένα σπίτι σκύλου, χωρίς να έχει απαραίτητα 
γνώσεις αρχιτεκτονικής ή τι υλικών να χρησιμοποιήσει. Για παράδειγμα θα μπορούσε να χρησιμοποιήσει ξύλα και να το κτίσει. Στην περίπτωση όμως του λογισμικού τα 
πράγματα είναι πολύ πιο σύνθετα και χρειάζονται ειδικές γνώσεις προγραμματισμού, μαθηματικών και αναφέρει τον μηχανισμό του ρολογιού συγκρίνοντας τον με τα μαθηματικά.

_"Ποιες είναι οι βασικές αναφορές έμπνευσης που οδήγησαν τον Αλαν Κεη στην ιδέα του αντικειμενοστραφούς προγραμματισμού και πως λύνεται τελικά το πρόβλημα της αρχιτεκτονικής και των υλικών;"_

Οι βασικές αναφορές έμπνευσης που οδήγησαν τον Άλαν Κέη στην ιδέα του αντικειμενοστραφούς προγραμματσιμού ήταν αρχικά η πτυχιακή εργασία του Ιβάν και ο τρόπος που
λειτουργούν τα DNA. Τα DNA από μόνα τους δεν κάνουν πολλά, όμως άμα συνδεθούν με ένα κύτταρο θα μπορούν στην συνέχεια να συνδεθούν με ένα άλλο κύτταρο κ.ο.κ.
Όπως είναι η εμβρυογέννηση, δηλαδή το DNA που μπορεί να κωδικοποιεί μόνο πρωτεϊνες μπορεί να φτάσει να γίνει ακόμα και μωρό. Το ίδιο γίνεται και στη δημιουργία του
λογισμικού. Ξεκινάμε με πολύ απλές λειτουργίες όπως είναι ένας επεξεργαστής κειμένου μέχρι κάτι πολύ πιο σύνθετο.

_"Ποιες είναι οι δύο δυνατές ιδέες που χαρακτηρίζουν το λογισμικό του πρώτου ερευνητικού προσωπικού συστήματος;"_

Οι δύο πιο δυνατές ιδέες που χαρακτηρίζουν το λογισμικό του πρώτου ερευνητικού προσωπικού συστήματος είναι ότι μπορείς να εξελιχθείς πολύ εύκολα και ραγδαία 
και πως όλο αυτό αποτελεί πνευματική δύναμη.

### 2η Άσκηση Βίντεο / Ted Nelson

_"Ποιος είναι ορισμός της τεχνολογίας λογισμικού για τον Τεντ Νελσον και ποια είναι η διαφορά με το πακετάρισμα και τις πολιτικές της τεχνολογίας; 
Να δώσετε ένα τουλάχιστον παράδειγμα όπου φαίνονται οι διαφορές."_

Ο ορισμός της τεχνολογίας λογισμικού για τον Τεντ Νελσον είναι ότι "δεν καταλαβαίνω αυτό το χάλια μενού αυτής της χαζής κάμερας" ("technology means...") και ότι υπάρχει πολλή τεχνολογία αλλά πολύ λιγότερη απ' ότι νομίζουν οι άνθρωποι. Πακετάρισμα είναι το iPhone, τα Windows, τα Mac τα οποία σύμφωνα με τον Τεντ, δεν είναι τεχνολογία. 
Πολιτικές της τεχνολογίας είναι TCP/IP, DNS, graphical display η οποία και είναι η αληθινή τεχνολογία αλλά η πλειοψηφία του καθημερινού κόσμου, την αγνοεί.  Το ότι το Microsoft Word ή το PDF δεν υποστηρίζουν marginal notes επειδή οι υπολογιστές δεν το επιτρέπουν, γιατί οι δημιουργοί δεν έκριναν ότι το χρειάζονται οι χρήστες.

_"Ποια ήταν η αρχική χρησιμότητα της τεχνολογίας των αρχείων; Είναι τα αρχεία ο καλύτερος τρόπος για την οργάνωση της πληροφορίας από την πλευρά του χρήστη;"_

Η τεχνολογία των αρχείων ξεκίνησε το 1900 και αποτελούνταν από μια δέσμη καρτών των οποίων το όνομα ήταν γραμμένο χειρόγραφα. Κάθε λειτουργικό χρησιμοποιεί διαφορετικά 
filesystems. Η ανταγωνιστικότητα των εταιριών "παγιδεύει" τους χρήστες τους στο file system της κάθε εταιρίας και δεν επιτρέπει την ανάγνωση αρχείων από άλλα λειτουργικά
και filesystems. Η δομή αυτών των filesystems που υπάρχουν, είναι αποδοτικά μόνο γύρω από συμβατικά συστήματα των ιεραρχικών βιβλιοθηκών. Υπάρχουν τεχνικά προβλήματα
ως προς την οργάνωση της πληροφορίας του χρήστη. Αρχικά, μπορεί να ξεμείνει ο χρήστης από inodes και ο δίσκος "να γεμίσει" από χώρο, γιατί δεν μπορεί να βάλει πολλά 
αρχεία μικρού μεγέθους. Επιπλέον, ένα αρχείο μπορεί να χαθεί από το βάθος των βιβλιοθηκών, directory μέσα σε directory.

_"Ποια είναι σύμφωνα με τον Τεντ Νέλσον τα προβλήματα της γραφικής διεπαφής με αρχεία, φακέλους, και εφαρμογές και ποιες είναι οι τεχνολογίες στις οποίες θα πρέπει 
να βασίζεται με γραφική διεπαφή;"_

Τα προβλήματα της γραφικής διεπαφής σύμφωνα με τον Τεντ Νέλσον. είναι πως αρχικά προστέθηκε η λειτουργία της αναίρεσης η οποία λειτουργεί στις εφαρμογές αλλά στο 
λειτουργικό σύστημα δεν υπάρχει η δυνατότητα της αναίρεσης. Δεν υπήρχε η δυνατότητα να κάνεις ζουμ. Αφαιρέθηκε το shell με αποτέλεσμα να αποτρέπει τους χρήστες να
προγραμματίζουν. Μια εφαρμογή είναι ένα "κλειστό" αρχείο στο οποίο δεν μπορείς να κάνεις αλλαγές και ούτε να αλλάξεις τις διεπαφές. Ακόμα, χειροτερεύουν τη δομή των
ηλεκτρονικών εγγράφων χρησιμοποιώντας γραμματοσειρές. Τέλος, είχε προκαθορισμένο-κλειδωμένο μέγεθος στα 72dpi.
Η "παλιομοδίτικη" και πολύπλοκη μέθοδος της αντιγραφής-επικόλλησης θεωρείο ο Τεντ ότι είναι για τους επαγγελματίες, τους ερευνητές και πως οι καθημερινοί άνθρωποι
δεν χρειάζονται κάτι καλύτερο. 

_"Γιατί είναι τόσο απαραίτητοι όσοι γνωρίζουν την τεχνολογία λογισμικού στις βάσεις δεδομένων;_

Είναι απαραίτητοι όσοι γνωρίζουν την τεχνολογία λογισμικού στις βάσεις δεδομένων γιατί γενικότερα οι βάσεις δεδομένων είναι σύνθετες, περιπλόκες και γενικότερα η κάθε
εταιρεία χρησιμοποιεί τη δικιά της ξεχωριστή βάση δεδομένων. Επιπλέον, είναι σημαντικό οι προγραμματιστές των βάσεων δεδομένων να είναι πολύ καλά καταρτισμένοι στο
είδος καθώς η σημασία μιας βάσης δεδομένων μπορεί να έχει πολύ μεγάλες συνέπειες (σύμφωνα με τον Τεντ, το ΕΣΥ του Ηνωμένου Βασιλείου μέχρι σήμερα έχει χάσει
δισεκατομμύρια λόγω της κακής δομής της βάσης δεδομένων τους.


### 3η Άσκηση Βίντεο / Alan Kay

_"Ποιες ήταν οι βασικές ιδέες που επηρέασαν τον Αλαν Κεη στην κατασκευή νέου λογισμικού;"_

Οι βασικές ιδέες που επηρέασαν τον Άλανα Κέη στην κατασκευή νέου λογισμικού ήταν αρχικά πως οι άνθρωποι δεν κάνουν μεγάλες ιδέες, αλλά σκέφτονται συνεχώς πως θα λύσουν
τα μικρά προβλήματα. Ακόμα, επηρεάστηκε και από το σκεπτικό του Bob Barton ο οποίος έλεγε να μην σκεφτόμαστε τι έχουμε σήμερα, τι υπηρεσίες και τι δυνατότητες αλλά να 
σκεφτόμαστε το μέλλον και έξω από τα συνηθισμένα και τέλος ότι χρειαζόμαστε σχετικιστικές εξισώσεις.

_"Να δώσετε παράδειγμα από την προσωπική σας εμπειρία για λογισμικό με καλή και με κακή αρχιτεκτονική με αναφορά στα κριτήρια της επιλογής σας."_

Λογισμικό με καλή αρχιτεκτονική: Linux
Λογισμικό με καλή αρχιτεκτονική: Windows

_"Ποια είναι τα βασικά δομικά στοιχεία στην αρχιτεκτονική του λογισμικού etoys και από που άντλησε ο Αλαν Κέη την έμπνευση για αυτά;"_

Τα βασικά δομικά στοιχεία στην αρχιτεκτονική του λογισμικού etoys είναι τα έξυπνα ορθογώνια. Ο Άλαν Κέη άντλησε έμπνευση από την εμπειρία του στο Xerox Parc, όταν
δημιουργούσαν το Alto, στο οποίο τα πάντα ήταν ορθογώνια, όπως π.χ. τα παράθυρα ορθογώνια και οι χαρακτήρες.

_"Ποια είναι κάποια από τα λάθη των σύγχρονων λειτουργικών συστημάτων σύμφωνα με τον Αλαν Κέη;"_

Μερικά από τα λάθη των σύγχρονων λειτουργικών συστημάτων σύμφωνα με τον Άλαν Κέη είναι ότι χρησιμοποιούν σεμαφόρους και monitors που δημιουργούν διάφορα προβλήματα
όπως είναι τα bottlenecks.


### 4η Άσκηση Βίντεο / Bret Victor

_"Γιατί υπάρχει αντίσταση απέναντι στις νέες γλώσσες προγραμματισμού υψηλού επιπέδου; Να δώσετε ένα παράδειγμα από την δική σας εμπειρία."_

Εντοπίζεται αντίσταση απέναντι στις νέες γλώσσες προγραμματισμού υψηλού επιπέδου επειδή οι άνθρωποι έχουν την τάση αφού μάθουν κάτι να το συνηθίζουν και μετά να μην μπορούν να υιοθετήσουν νέες και διαφορετικές πρακτικές που έρχονται κόντρα σε αυτά που ήδη ήξεραν.
Παράδειγμα από δική μου εμπειρία: Στο πρώτο έτος της σχολής διδαχθήκαμε C και ήταν σχετικά εύκολη και βατή αφού έμοιαζε με την ψευδογλώσσα που είχαμε διδαχθεί στο
σχολείο, όμως όταν διδαχθήκαμε αντικειμενοστραφή προγραμματισμό τα πράγματα ήταν πολύ πιο δύσκολα καθώς ήταν η πρώτη μας επαφή και δεν το είχαμε συνηθίσει καθόλου.

_"Προγραμματίζουμε την ιστοσελίδα της σχολής χωρίς στυλ και ετικέτες! Πέτυχε την πρόβλεψη του ή εμείς κάνουμε κάτι διαφορετικό από τον συνηθισμένο προγραμματισμό 
ιστοσελίδας;"_

Σύμφωνα με τον Μπρετ, στο παρελθόν έχουν δημιουργηθεί συστήματα από την αρχή τα οποία ανταποκρίνονται άμεσα στα αιτήματα του χρήστη και ότι είναι πολύ σημαντικό 
να έχεις ένα άμεσα ανταποκρινόμενο UI. Επίσης αναφέρει ότι ελπίζει στο μέλλον να μην προγραμματίζουμε με κείμενο αλλά χωρικά (spatial) προκειμένου τα προγράμματα να
επικοινωνούν άμεσα με τον χρήστη, ελαχιστοποιώντας έτσι την καθυστέρηση και το lag. Νομίζω θα ήταν καλή πρακτική να προγραμματίζουμε με ετικέτες την ιστοσελίδα μας.

_"Προγραμματίζουμε την ιστοσελίδα της σχολής με κείμενο. Γιατί πέφτει τόσο έξω στην πρόβλεψη του;"_

O Bret Victor ανέφερε πως ελπίζει σε 40 χρόνια να μην γράφουμε κώδικα σε αρχεία κειμένου, παρόλα αυτά εμείς το κάνουμε ακόμα. Πιθανόν να μην είμαστε έτοιμοι ακόμα να κάνουμε αυτή την αλλαγή και ότι μια τέτοια αλλαγή χρειάζεται να γίνει μαζικά ώστε να έχει μεγαλύτερη απήχηση και ίσως να καταφέρει να εδραιωθεί.

_"Ποιος είναι υπεύθυνος για το προγραμματιστικό δόγμα των ημερών μας και πως θα μπορούσαμε να σκεφτούμε με νέους τρόπους;"_

Το προγραμαμτιστικό δόγμα των ημερών μας οφείλεται από τους προηγούμενους προγραμματιστές που μας μετέφεραν αυτά που ήξεραν, χωρίς να μας δείξουν και κάτι καινούριο, δηλαδή να μας εκθέσουν σε νέες ιδέες. Χρειάζεται να ερχόμαστε αντιμέτωποι με πολλούς τρόπους προγραμματισμού και όχι μόνο με έναν, έτσι ώστε να έχουμε πιο σφαιρική εικόνα του προγραμματισμού και των δυνατοτήτων που μπορούν να έχουν οι υπολογιστές.
Θα μπορούσαμε να σκεφτούμε με νέους τρόπους αν δεν θεωρούσαμε τίποτα δεδομένο και να αρχίζαμε να δοκιμάζουμε νέες πρακτικές και μεθόδους. Οφείλουμε να είμαστε διαλλακτικοί και να είμαστε σε θέση να δεχόμαστε νέους τρόπους και τεχνικές προκειμένου να μπορέσουμε να εξελιχθούμε τόσο εμείς όσο και η ίδια η τεχνολογία.


### 5η Άσκηση Βίντεο / Alan Kay

_"Ποια είναι η χρησιμότητα του προγραμματισμού στον συστημικό τρόπο σκέψης με παράδειγμα πέρα από αυτό που περιγράφει ο Άλαν Κέη;"_

Η χρησιμότητα του προγραμματισμού στον συστημικό τρόπο σκέψης είναι ότι μας βοηθάει να απεικονίσουμε τα προβλήματα που προκύπτουν και να τα κατανοήσουμε έτσι ώστε να μπορέσουμε να τα αντιμετωπίσουμε. Απ' ότι μπορώ να σκεφτώ, αυτό μου θυμίζει τα ειδικά συστήματα που έχουν προγραμματιστεί προκειμένου να αναγνωρίζουν επικείμενους σεισμούς ή τσουνάμι, αναλύοντας γρήγορα τα δεδομένα που δέχονται και εξάγοντας κάποιο πόρισμα.

_"Για ποιο λόγο κατασκευάζουμε συνήθως το λογισμικό σε επίπεδα και με ποια κριτήρια ορίζουμε τον προγραμματισμό σε κάθε ένα από αυτά;"_

Συνήθως κατασκευάζουμε το λογισμικό σε επίπεδα για να διαχωρίσουμε τη χρήση της μνήμης και για να μπορούμε να προσομοιάσουμε οποιοδήποτε τύπο μηχανισμού σε ένα σχετικά απλό μηχανισμό που έχει λίγη μνήμη. Τον προγραμματισμό τον ορίζουμε σε κάθε ένα επίπεδο με βάση του ποιος θα το προγραμματίσει (αν είναι ένα παιδί που μαθαίνει τα πολύ βασικά στον προγραμματισμό ή ένας έμπειρος προγραμματιστής) και με βάση την ταχύτητα που θέλουμε να έχουμε στο πρόγραμμα που φτιάχνουμε (π.χ. σε γλώσσες προγραμματισμού χαμηλού επιπέδου τα μεγάλα προγράμματα εκτελούνται πιο γρήγορα.)

_"Γιατί το σύγχρονο λογισμικό έχει τόσες πολλές γραμμές κώδικα και πως θα μπορούσε να αλλάξει σε κάτι πιο συμπαγές;"_

Το σύγχρονο λογισμικό έχει τόσες πολλές γραμμές κώδικα γιατί δεν έχει υπάρξει ένα άτομο που να έχει καταφέρει να διαβάσει όλες αυτές τις γραμμές κώδικα και να μπορέσει να ξεχωρίσει ποιες γραμμές είναι άχρηστες και να τις αφαιρέσει (είναι ουσιαστικά αδύνατο) και τώρα "φοβούνται" να κάνουν μεγάλες διαγραφές πάνω στον κώδικα γιατί ελλοχεύει ο κίνδυνος κάποιο χαρακτηριστικό του λογισμικού να εμφανίσει bug και να μην τρέχει όπως θα έπρεπε. Με αυτόν τον τρόπο, οι προγραμματιστές πλέον καλούνται να τα "βγάλουν πέρα" με τον χαμό από τον αμέτρητο κώδικα παρά να δημιουργήσουν και να φτιάξουν κάτι καλύτερο. Όπως αναφέρει ο Άλαν Κέη, με περισσότερη δουλειά η οποία γίνεται δυσκολότερη όσο ανεβαίνεις επίπεδο, μειώνεις την γενική προγραμματιστική προσπάθεια/κόπο. 

_"Ποιες είναι οι σημαντικές ιδέες στο λογισμικό που χρησιμοποιεί ο Άλαν Κέη και πως διαφέρουν από αντίστοιχα σύγχρονα λογισμικά με αντίστοιχες δυνατότητες;"_

Η ιδέα που χρησιμοποιεί ο Άλαν Κέη στο λογισμικό και μας προτείνει είναι πως όταν δημιουργούμε γλώσσες προγραμματισμού στο μέλλον, το σύστημα πρέπει να παράγει συγχρόνως τους debuggers μαζί με τις γλώσσες προγραμματισμού. Επίσης ανέφερε ότι για τις παρουσιάσεις που κάνει χρησιμοποιεί μια εφαρμογή στην οποία μπορεί να προγραμματίζει επειδή το PowerPoint δεν δίνει τη δυνατότητα να προγραμματίσεις.

### 6η Άσκηση Βίντεο / Alan Kay

_"Είναι χρήσιμα στην πληροφορική τα μαθήματα των μαθηματικών που κάνατε στο 1ο έτος και γιατί;"_

Στην πληροφορική τα μαθήματα των μαθηματικών είναι χρήσιμα γιατί όποτε χρησιμοποιούμε μαθηματικά πετυχαίνουμε πολύ ικανοποιητικά αυτό που θέλουμε να φτιάξουμε. Τα «παραδοσιακά» μαθηματικά βοηθούν στην εξέλιξη των νεότερων μαθηματικών και γενικότερα καταφέρνουν να κτίσουν θεμελιώδεις βάσεις. Παρόλα αυτά, τα παραδοσιακά μαθηματικά είναι για σύντομα θεωρήματα με απεριόριστα πράγματα ενώ πλέον τα θεωρήματα μας έχουν μεγαλώσει και είναι για πεπερασμένες δομές οπότε θα ήταν προτιμότερο να διδασκόμαστε νεότερα μαθητικά και θεωρήματα.

_"Είναι η πληροφορική επιστήμη ή κλάδος των μηχανικών; ποια είναι τα κριτήρια για να ανήκει σε κάποιον από αυτούς τους κλάδους;"_

Η πληροφορική είναι επιστήμη και όχι κλάδος των μηχανικών. Ο Άλαν Κέη στην ομιλία του, κάνει αναφορά στους Αιγύπτιους με τις πυραμίδες που χρησιμοποιήσαν πολλά υλικά και έφτιαξαν τις πυραμίδες και στους Αμερικανούς που μέσα σε 11 μήνες κατάφεραν να αναγείρουν το Empire State Building.  

_"Ποια πρέπει να είναι τα κριτήρια της αξιολόγησης στην εκπαίδευση και στο λογισμικό αν ο στόχος είναι η καινοτομία;"_

Μία απ' τις ικανότητες που πρέπει να έχεις σύμφωνα με τον Άλαν Κέη είναι η  ευρετική ικανότητα να αναγνωρίζεις και να βρίσκεις προβλήματα που δεν είναι συνηθισμένα.
Να μην χρησιμοποιούμε ταμπέλες, να γράφουμε 10 πράγματα που χαρακτηρίζουν αυτό που θέλουμε να κάνουμε όταν πρόκειται για κάτι μεγάλο και γενικό.
Η καλύτερη ευρετική τεχνική είναι να μην ¨αναπηδάμε" από πρόβλημα σε πρόβλημα προσπαθώντας να λύσουμε το καθένα αλλά να δουλέψουμε αρκετά μέχρι
να βρούμε αρκετά 'σπουδαία' προβλήματα που αξίζουν να λυθούν, όπως είναι η προσπάθεια επίλυσης προβλημάτων που απασχολεί την ανθρωπότητα σχεδόν από πάντα.
Κάνει αναφορά στα σχολεία λέγοντας ότι ακολουθούν λάθος πρακτική με το να παίρνει ο μαθητής Α εξηγώντας ότι με αυτόν τον τρόπο περιορίζει τον εαυτό του
λύνοντας εύκολα προβλήματα που έχουν ήδη λυθεί αντί σε έρχεται σε τριβή με απαιτητικά προβλήματα.

### 7η Άσκηση Βίντεο / Alan Kay

_"Πως μπορούμε να φτιάξουμε σήμερα το λογισμικό για τους υπολογιστές που θα έχουμε σε δέκα ή περισσότερα χρόνια;"_

Ο Άλαν Κέη αναφέρει ότι θέλει να ρίχνουμε περισσότερη σκέψη και μελέτη πάνω σε αυτά που δημιουργούμε αντί για "τυφλή εμπιστοσύνη" και αντιγραφή προηγούμενων πρακτικών.
Όταν σκεφτόμαστε μια ιδέα στο παρόν, που είναι ήδη αρκετά μεγάλη, προσπαθούμε να κάνουμε κάποιες σταδιακές αλλαγές αντί για ριζικές.
Συστήνει να μην χρησιμοποιούμε σημερινές πρακτικές-υπολογιστές έχοντας ως σκοπό να φτιάξουμε το μέλλον γιατί οι σημερινές πρακτικές αντιπροσωπεύουν όχι μόνο το παρόν αλλά και το παρελθόν και δεν μας δίνουν πολλά περιθώρια για να φτιάξουμε λογισμικά που θα χρησιμοποιούνται στο μέλλον.

_"Ποια είναι η αναλογία του ποδήλατου με βοηθητικές ρόδες για την περίπτωση του λογισμικού;"_

Όπως στα παιδιά το πρώτο τους ποδήλατο που τους δίνεται έχει βοηθητικές ρόδες για να μην πέσουν και για να τα βοηθήσουν να μάθουν, αλλά στη πραγματικότητα, σύμφωνα με τον Άλαν Κέη, τα εμποδίζει να μάθουν να κάνουν ποδήλατο χωρίς αυτές, έτσι και με το λογισμικό, οι επαγγελματίες αλλά και οι απλοί χρήστες χρησιμοποιούν τα ίδια λογισμικά και τους ίδιους υπολογιστές χωρίς να διαφοροποιούνται, εμποδίζοντας τους να εξελιχθούν μέχρι εκεί που μπορούν να φτάσουν. Είναι σημαντικό να χρησιμοποιείς ποιοτικά εργαλεία και περιβάλλοντα ώστε να πετύχεις καλύτερες βελτιώσεις και βελτιστοποιήσεις.

_"Για ποιο λόγο είναι δύσκολη η κατασκευή λογισμικού διεπαφής με τον χρήστη;"_

Η κατασκευή λογισμικού διεπαφής με τον χρήστη είναι δύσκολη διότι εμείς οι άνθρωποι που χρησιμοποιούμε τους υπολογιστές είμαστε πολύπλευροι και πολυδιάστατοι. Ο καθένας μας έχει διαφορετικές ικανότητες, γνώσεις και ανάγκες και το λογισμικό διεπαφής προσπαθεί να κατανοήσει πως λειτουργούν οι δραστηριότητες μας προκειμένου να μας προσφέρει αυτά που χρειάζομαστε.

### 8η Άσκηση Βίντεο / Jaron Lanier

_"Ποια είναι η τεχνολογική λύση για το πρόβλημα της οικονομικής ανισότητας που δημιουργεί η συγκέντρωση οικονομικού κεφαλαίου σε λίγους;"_

H τεχνολογική λύση για το πρόβλημα της οικονομικής ανισότητας που δημιουργεί η συγκέντρωση οικονομικού κεφαλαίου σε λίγους είναι η ομαδική συνεισφορά. Δηλαδή όλοι οι άνθρωποι να συνεισφέρουν πληροφορίες σε ομαδικά πρότζεκτ στις μηχανές προκειμένου να υπάρχει "όμοια" κοινωνική ανάπτυξη και ευημερία.

_"Για ποιο λόγο η τεχνολογία της αντιγραφής και επικόλλησης είναι ασύμβατη με τους δικτυωμένους υπολογιστές;"_

Η τεχνολογία της αντιγραφής και επικόλλησης είναι ασύμβατη με τους δικτυωμένους υπολογιστές διότι οι προγραμματιστές θεωρούσαν πως δεν είχες λόγο να κάνεις αντιγραφή αφού υπήρχε ήδη στο δίκτυο το πρωτότυπο αρχείο και θα μπορούσαν απλά να κάνουν μια αναφορά σε αυτό χωρίς να το αντιγράψουν. Με αυτόν τον τρόπο διατηρείται και όλο το ιστορικό του πρωτότυπου αρχείου χωρίς να απομονώνεται και να επεξεργάζεται. 

_"Ποιες είναι οι οικονομικές, πολιτισμικές, και πολιτικές επιπτώσεις της τεχνολογικής επιλογής των μονόδρομων υπερσυνδέσμων στα ψηφιακά έγγραφα;"_

Οι μονόδρομοι υπερσύνδεσμοι ξεκίνησαν αρχικά επειδή θεωρήθηκαν ότι έχουν την ικανότητα να διαδίδονται πολύ εύκολα. 
Η υπερβολική ιδιωτικοποίηση επειδή όταν κάποιο σχέδιο είναι λανθασμένο απαιτείται από κάποιον να το διορθώσει και δεν είναι πλέον κάτι κοινό αλλά μια εταιρεία. Τα ολοκληρωμένα ψηφιακά σχέδια δημιουργούν εισοδηματική ανισότητα. Πλέον, 'αποκρύπτουν' ή ιδιωτικοποιούν την διαδικασία που ακολούθησε κάποιος δημιουργός προκειμένου να φτιάξει το δημιούργημα του (από που άντλησε τις πληροφορίες του, που απευθύνθηκε κλπ) και δημιουργούν ένα κενό από το οποίο εισπράττουν έσοδα οι εταιρείες. Μπορεί σήμερα να έχουμε σχεδόν όλοι πρόσβαση στις περισσότερες πληροφορίες που μπορεί να μας παρέχει μια μηχανή αναζήτησης, όμως δεν έχουμε όλοι τα ίδια συστήματα με τα οποία μπορούμε να επεξεργαστούμε αυτή τη πληροφορία και να τη χρησιμοποιήσουμε. Αυτό από μόνο του είναι μια ανισότητα.

_"Ποιες είναι οι βασικές συνεισφορές του Ted Nelson στην τεχνολογία σύμφωνα με τον Jaron Lanier και πως διαφέρουν από την τεχνολογία που έχουμε τώρα;"_

Οι βασικές συνεισφορές του Ted Nelson με την IBM στην τεχνολογία είναι πως να χρησιμοποιούνται τα big data και η στατιστική, αντλώντας μεγάλο όγκο πληροφοριών και απομονώνοντας αυτά που σε ενδιαφέρουν αγνοώντας όλα τα υπόλοιπα δεδομένα με μπορείς να βγάλεις βάσιμα συμπεράσματα.
Σύμφωνα με τον Jaron Lanier η τεχνολογία που έχουμε τώρα είναι σχεδιασμένη προκειμένου να αποδυναμώνει τους ανθρώπους ώστε να παίρνουν χρήματα οι ιδιωτικές εταιρείες. 


### 8η Άσκηση Βίντεο / Jaron Lanier

_"Με ποιο τρόπο συνεργαστήκατε σε ιδέες δικές σας και άλλων σε αυτό το μάθημα;"_

Σε αυτό το μάθημα, απ' τη στιγμή που χρησιμοποιούμε και δουλεύουμε πάνω στην πλατφόρμα του Github, προάγεται η συνεργασία μεταξύ μας. Συγκεκριμένα, στο παραδοτέο του συμμετοχικού υλικού, προσθέτουμε στην ιστοσελίδα του τμήματος περιεχόμενο που έχει ανέβει ήδη στο επίσημο site αλλά και προσπαθούμε να το εμπλουτίζουμε. Στην προσπάθεια μας αυτή, να φτιάξουμε την ιστοσελίδα του τμήματος στο Github, ο καθένας μας συνεισφέρει με τον δικό του τρόπο, παίρνοντας ιδέες και από τους υπολοίπους καθώς επίσης και εμπνέοντας άλλους να κάνουν κάτι το διαφορετικό που θα εξυπηρετεί τον σκοπό μας. Τέλος, όταν αντιμετωπίζουμε κάποια δυσκολία, ανεβάζουμε αντίστοιχο issue και προσπαθούμε να βοηθήσουμε ο ένας τον άλλον.

_"Το καλύτερο μάθημα που παρακολούθησε ο Αλαν Κεη ως φοιτητής του έδωσε γνώσεις πάνω σε συστήματα που υπήρχαν;"_

Το καλύτερο μάθημα που παρακολούθησε ο Αλαν Κεη ως φοιτητής  δεντου έδωσε γνώσεις πάνω σε συστήματα που ήδη υπήρχαν αλλά ο καθηγητής φρόντισε να καταστρέψει κάθε ιδέα που είχαν οι φοιτητές του περί των υπολογιστών.

_"Σε ποια εταιρεία αναφέρεται και γιατί είναι πρόβλημα να έχουμε πολλές γραμμές κώδικα;"_

Ο Άλαν Κέη αναφέρεται στην Microsoft ότι χρησιμοποιεί πάρα πολλές γραμμές κώδικα (260 εκατομμύρια γραμμές κώδικα που ισούται με 13.000 βιβλία).
Οι πολλές γραμμές κώδικα είναι πρόβλημα γιατί είναι αδύνατον κάποιος άνθρωπος να διαβάσει τόσες πολλές! Ακόμα και μια ομάδα να ήταν, θα έπρεπε να απασχοληθούν πάρα πολλά άτομα προκειμένου να μπορέσουν να ελέγξουν όλες αυτές τις γραμμές κώδικα προκειμένου να κρίνουν αν κάποια είναι περιττή ή ποια μπορεί να δέχεται βελτίωση. Όλο αυτό το παρομοιάζει με την πόλη του Μεξικό που μένουν 20 εκατομμύρια άνθρωποι και είναι ένα χάος και στο μπορείς να τα βγάλεις πέρα. Στο τέλος θέτει το ερώτημα αν είναι ανάγκη να γράφουμε τόσο πολύ λογισμικό προκειμένου να έχουμε τόση λειτουργικότητα.

_"Με τι μοιάζει το λογισμικό σήμερα και ποιο είναι ένα καλύτερο παράδειγμα για το μέλλον αναφορικά με την αρχιτεκτονική και τον τρόπο ανάπτυξης του;"_

Το λογισμικό σήμερα δεν είναι αρκετά ολοκληρωμένο στον σχεδιασμό του προκειμένου να "διαπραγματεύεται" μαζί μας όποτε θέλουμε να κάνουμε τυχόν αλλαγές, δηλαδή όταν θέλουμε να κάνουμε κάποια επιδιόρθωση, πρέπει να επικοινωνήσουμε με το σύστημα το οποίο είναι αρκετά περίπλοκο.
Ένα καλύτερο παράδειγμα για το μέλλον αναφορικά με την αρχιτεκτονική και τον τρόπο ανάπτυξης του λογισμικού είναι να μπορεί το λογισμικό να κάνει πράγματα χωρίς να του το ζητήσουμε και να επαναδιατυπώνει παλαιότερα λειτουργικά ώστε να εξελίσσεται.

_"Γιατί δεν αρκεί η εξυπνάδα και οι γνώσεις και απαιτείται όραμα, ποιο είναι το πρόβλημα με την δημοφιλή Javascript?"_

Δεν αρκούν οι γνώσεις και η εξυπνάδα αλλά απαιτείται όραμα γιατί η στείρα γνώση δεν είναι ικανή να καλλιεργήσει τους ανθρώπους προκειμένου να εξελιχθούν και να φέρουν αλλαγές στα τετριμμένα και τα καθιερωμένα.
Το πρόβλημα με την Javascript είναι ότι μπορείς να κάνεις πάρα πολλά πράγματα μαζί της, αλλά δεν μπορείς να καταλήξεις κάπου αλλού. 

_"Με ποιο τρόπο το μάθημα μας εφαρμόζει στην πράξη τις συμβουλές του Αλαν Κέη αναφορικά με την αξία παλιών ιδεών και εργαλείων;"_

Το μάθημα εφαρμόζει τις συμβουλές του Άλαν Κέη αναφορικά με την αξία παλιών ιδεών και εργαλείων, προκειμένου να "ξεχάσουμε" τι υπάρχει και τι χρησιμοποιείται σήμερα για να μπορέσουμε να εμπνευστούμε κάτι καινούριο που θα μπορούσε να χρησιμοποιηθεί και να είναι χρήσιμο στο μέλλον.
π.χ. χρήση εφαρμογής mumble αντί για zoom ή ασκήσεις γραμμής εντολών με βασικά λειτουργικά των οποίων οι λειτουργίες εφαρμόζονται ακόμα και σήμερα ή προβλέπεται να εκμεταλλευτούν και στο μέλλον.
